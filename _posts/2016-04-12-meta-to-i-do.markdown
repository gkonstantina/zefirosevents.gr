---
layout: post
title:  "Μετά το 'I Do'... Τι;"
date:   2016-04-12 20:39:59
categories: wedding
img: "/img/i-do.jpg"
tags: γάμος, νύφη
---

Ε ναι λοιπόν ήρθε η μεγάλη στιγμή, είπατε το 'I do' και τώρα;..;

Τώρα αρχίζει ένα βουνό ετοιμασίες που απαιτούν την απαραίτητη οργάνωση.

Και ποιος μπορεί να σας συμβουλέψει καλύτερα γι’ αυτές από το έμπειρο team του Zefiros Events.

Οι υποχρεώσεις είναι πολλές και το άγχος σας να είναι όλα τέλεια μεγάλο.
Λογικά όλα αυτά αλλά η μέρα αυτή είναι η μέρα σας και επειδή εμείς μόνο χαμόγελα θέλουμε να βλέπουμε σας τα συγκεντρώσαμε όλα σε μια λίστα και σας φτιάξαμε και ένα ενδεικτικό χρονοδιάγραμμα.

----------


10 - 12 μήνες πριν…
-------------
>
> - Υπολογίστε το budget που θέλετε ή μπορείτε να διαθέσετε και θέστε τις προτεραιότητές σας. Πού μπορείτε να κάνετε οικονομία και πού θα τα δώσετε όλα…
> - Βρείτε ιδέες. Είναι η στιγμή που αρχίζει το ατέλειωτο browsing. Facebook, Instagram, Pinterest, wedding blogs παίρνουν φωτιά (αν και πρέπει να παραδεχτείτε ότι είχατε κρυφοψάξει και λίγο πριν την πρόταση). Προσπαθήστε λοιπόν στο σημείο αυτό να έχετε στο μυαλό σας το στυλ και τη χρωματική παλέτα στην οποία θα κατευθυνθείτε.
> - Ετοιμάστε μια πρώτη λίστα με τους καλεσμένους ώστε να έχετε μια αρχική εικόνα
> - Βρείτε το χώρο για τη δεξίωσή σας (Μεταξύ μας τώρα ξέρετε που πρέπει να απευθυνθείτε)
> - Τώρα λοιπόν έχουμε την ημερομηνία… Φροντίστε να το μάθουν οι καλεσμένοι σας. Αν οι καλεσμένοι σας πρόκειται να ταξιδέψουν για να έρθουν στο γάμο σας ή αν ο γάμος σας γίνει σε περίοδο διακοπών καλό θα ήταν να το γνωρίζουν από νωρίς για να οργανωθούν κι αυτοί. Μια καλή ιδέα θα ήταν να τους στείλετε καρτούλες “Save the Date” ή ένα email ή γιατί όχι να φτιάξετε ένα site για το γάμο σας και να τους ενημερώνετε από εκεί.
> - Ρίξτε μια ματιά για νυφικό. Θα σας βοηθήσει και στην επιλογή του στυλ του γάμου γενικότερα.
> - Κλείστε την ημερομηνία στο φωτογράφο. Από τη μέρα αυτή θα σας μείνουν ομορφες αναμνήσεις και φωτογραφίες, ας είναι κι αυτές εξίσου όμορφες.
> - Αγχωθήκατε; Κουραστήκατε; Ήρθε η ώρα να ονειρευτείτε το ταξίδι του μέλιτος για να χαλαρώσετε λίγο…

----------

6 - 9 μήνες πριν
-------------
>
> - Συνεχίζετε την ερευνά σας και κλείνετε τους επαγγελματίες που θέλετε δίπλα σας για αυτή τη μέρα. Είναι σημαντικό οτιδήποτε σημειώνετε γραπτώς τα όσα συμφωνείτε. Βρείτε ανθοπωλείο, ζαχαροπλαστείο, DJ κλπ
> - Φτιάξτε τη λίστα των δώρων και αν έχετε φτιάξει website γάμου ανεβάστε την εκεί
> - Κάντε κράτησεις σε ξενοδοχεία για τους καλεσμένους που θα έρθουν από μακριά και πιθανόν και για μια δική σας σουίτα
> - Κανονίστε το ντύσιμο των παράνυφων
> - Οργανώστε οποιαδήποτε ανάγκη για μεταφορά (π.χ ένα πούλμαν για μεγάλο αριθμό καλεσμένων από μακριά)
> - Και πάλι λίγη χαλάρωση. Ονειρευτείτε το ιδανικό bachelorette πάρτυ. Σκεφτείτε τις καλεσμένες σας και ορισμένες λεπτομέρειες γύρω απο αυτό.

----------

3-5 μήνες πριν…
-------------
>
> - Κανονίστε να υπάρχει ένα άτομο για τη φροντίδα των παιδιών των καλεσμένων σας. Και εσείς και οι γονείς και τα παιδιά θα το απολαύσουν πολύ περισσότερο
> - Αγοράστε το γαμπριάτικο κοστούμι
> - Ρίξτε μια δεύτερη ματιά στη λίστα των καλεσμένων
> - Παραγγείλτε τα προσκλητήρια και σκεφτείτε μήπως θα θέλατε μαζί με αυτά να τυπώσετε και άλλα πράγματα στο ίδιο ύφος. Θα ήταν όμορφο να συνδυάσετε κάρτες με το μενού, οδηγίες πρόσβασης, ευχαριστήριες κάρτες, τα καρτελάκια των τραπεζιών.
> - Καταλήξτε στο μενού και τα ποτά που θα προσφέρετε στους καλεσμένους σας
> - Κάντε δοκιμαστικά για το χτενισμα και το μακιγιάζ σας
> - Αγοράστε τις βέρες σας
> - Τελειοποιήστε τα σχέδιά σας για το ταξίδι του μέλιτος και δείτε αν χρειάζεστε κάποιο έγγραφο (ταυτότητα, ανανέωση ή έκδοση διαβατηρίου)

----------

6-8 εβδομάδες πριν…
-------------
>
> - Είπαμε δε θέλουμε να σας αγχώσουμε αλλά η στιγμή πλησιάζει... Μοιράστε τα προσκλητήρια και δώστε στους καλεσμένους μια ημερομηνία ώστε να σας ενημερώσουν για την παρουσία τους και κάποιες πιθανές προτιμήσεις στο φαγητό (χορτοφαγία, κάποια αλεργία κλπ)
> - Επιβεβαιώστε τις ημερομηνίες στους επαγγελματίες που έχετε κλείσει.
> - Ξεκινήστε τη διαδικασία για τις άδειες του γάμου
> - Κλείστε μια πρόβα για το νυφικό σας έχοντας πρώτα αγοράσει τα κατάλληλα εσώρουχα και φυσικά τα παπούτσια
> - Σκεφτείτε αν θα θέλατε να κλείσετε κάποιο μάθημα χορού
> - Κάντε ένα ραντεβού με το διοργανωτή της δεξίωσης για να επιβεβαιώσετε όλες τις λεπτομέρειες

----------

3-5 εβδομάδες πριν…
-------------
>
> - Συζητήστε τις λεπτομέρειες με το φωτογράφο/βιντεογράφο
> - Κλείστε ένα ραντεβού με τον DJ ώστε να τον κατευθύνετε σε μουσικές προτιμήσεις. Προσπαθήστε να έχετε κατά νου ένα τραγούδι εισόδου, ένα για την τούρτα και ένα για τον πρώτο χορό
> - Με τις άδειες του γάμου όλα εντάξει;;; Αν όχι, τρέξτεεεε!!
> - Έχετε ακούσει αυτό που λένε ότι η νύφη πρέπει να φοράει κάτι παλιό, κάτι καινούριο, κάτι κόκκινο και κάτι δανεικό; Εσείς τι θα φορέσετε;
> - Αγοράστε τα δώρα των κουμπάρων και συνεννοηθείτε για τα πράγματα που εκείνος έχει αναλάβει (στέφανα, λαμπάδες κλπ)
> - Προγραμματίστε μια ακόμη πρόβα για το νυφικό σας με όλο το σετ (παπούτσια, εσώρουχα, αξεσουάρ)
> - Πάρτε μια βαθιά ανάσα και επικοινωνήστε με τους καλεσμένους που δε σας έχουν ενημερώσει ακόμη για την παρουσία τους

----------

1-2 εβδομάδες πριν…
-------------
>
> - Δώστε στον υπεύθυνο της δεξίωσης τον τελικό αριθμό ατόμων
> - Οργανώστε τους καλεσμένους σε παρέες ανάλογα με το μέγεθος των τραπεζιών που διαθέτει ο χώρος και φτιάξτε το σχεδιάγραμμα των τραπεζιών
> - Παραλάβετε το νυφικό σας
> - Επιβεβαιώστε το πρόγραμμα της ημέρας του γάμου. Τι ώρα θα χτενιστείτε, τι ώρα θα φύγετε από το σπίτι κλπ
> - Για παν ενδεχόμενο ελέγξτε το δελτίο καιρού. Επιβεβαιώστε ότι ο χώρος δεξιώσεων σας παρέχει λύση σε περίπτωση βροχής
> - Φτιάξτε τα πράγματά σας για το ταξίδι του μέλιτος (φυσικά ελέγξτε τον καιρό για να δείτε τι πρέπει να πάρετε μαζί σας)
> - Και πάλι ώρα για χαλάρωση… Κλείστε ραντεβού για ένα χαλαρωτικό μασάζ. Χρειάζεστε λίγο χρόνο με τον εαυτό σας νομίζω.

----------

την προηγούμενη μέρα…
-------------
>
> - Σιγουρευτείτε ότι έχετε όλα τα πράγματα στα χέρια σας (μπομπονιέρες, ρύζια, βέρες, στέφανα, καράφα και ποτήρι, λαμπάδες, νυφικό, γαμπριάτικο, άδειες γάμου!!)
> - Βρείτε ποιος θα μοιράσει τις μπομπονιέρες και το ρύζι
> - Κανονίστε τις αμοιβές για όσους έχετε κανονίσει ότι θα πληρωθούν αυτή τη μέρα. Βάλτε τα χρήματα σε φακέλους και δώστε τα σε κάποιον που εμπιστεύεστε ότι μπορεί να το αναλάβει
> - Ορίστε κάποιον υπεύθυνο για τα δώρα και τα “φακελάκια” των καλεσμένων
> - Φροντίστε κάποιος να αναλάβει να κλειδώσει το σπίτι και να πάρει μαζί την τσάντα σας (κινητό, μερικές παραμάνες και ό,τι άλλο θεωρείτε ότι χρειάζεστε)
> - Αν έχετε ενοικιάσει καποια πράγματα για το γάμο ζητήστε από κάποιον να τα επιστρέψει όσο εσείς θα πίνετε το Mojito σας σε κάποια παραλία
> - Απολαύστε ένα μανικιούρ - πεντικιούρ
> - Προσπαθήστε να κοιμηθείτε νωρίς… Αύριο πρέπει να είστε φρέσκια!!

----------

Την ημέρα του γάμου…
-------------
>
> - Αφιερώστε χρόνο στην προετοιμασία σας
> - Φορέστε το πιο λαμπερό και αυθόρμητο χαμόγελό σας και ευχαριστήστε όσους είναι δίπλα σας
> - Αναπνεύστε βαθιά χαρείτε τη μέρα που με τόσο κόπο σχεδιάζετε τόσο καιρό και σημαίνει την αρχή της κοινής σας ζωής με τον αγαπημένο σας

----------

Μετά το ταξίδι… Επιστροφή στην πραγματικότητα!
-------------
>
> - Τακτοποιήστε τη λίστα γάμου (αν είχατε κάνει) και αλλάξτε τα δώρα που δε χρειάζεστε
> - Σιγουρευτείτε ότι έχουν τακτοποιηθεί όλες οι οικονομικές σας εκκρεμότητες
> - Απολαύστε τον έγγαμο βίο

----------

<div class="text-center">

  <h2> <i class="fa fa-smile-o" aria-hidden="true"></i> <i class="icon-hdd"></i> Να ζήσετε!! </h2>

</div>

<br>

<div class="row">
  Κι ένα τελευταίο τσεκάρισμα...
  <hr>
  <div class="col-sm-4">
    <ul>

      ΓΑΜΟΣ
      <li>Εκκλησία</li>
      <li>Χώρος Δεξίωσης</li>
      <li>Χαρτιά Γάμου</li>
      <li>Στολισμός</li>
      <li>Φωτογράφος-video</li>
      <li>Μπομπονιέρες</li>
      <li>Προσκλήσεις</li>
      <li>Στέφανα</li>
      <li>Καράφα-Ποτήρι-Δίσκος</li>
      <li>Διαβατήρια / Βίζα</li>
      <li>Γαμήλιο Ταξίδι</li>
      <li>Δώρο Κουμπάρων</li>
      <li>Βέρες ή Γυάλισμα Βερών</li>
      <li>Ρύζι - πουγκάκια</li>
      <li>Αυτοκίνητο</li>
      <li>Τούρτα</li>
      <li>Τραγούδια</li>
      <li>Ευχολόγιο</li>
      <li>Παρανυφάκια</li>
    </ul>
  </div>
  <div class="col-sm-4">
    <ul>
      ΝΥΦΗ
      <li>Νυφικό</li>
      <li>Μακιγιάζ</li>
      <li>Κομμώτρια</li>
      <li>Παπούτσια</li>
      <li>Εσώρουχα</li>
      <li>Καλσόν</li>
      <li>Κοσμήματα</li>
      <li>Άρωμα</li>
      <li>Tσαντάκι με είδη 1ης ανάγκης</li>
    </ul>
  </div>
  <div class="col-sm-4">
    <ul>
      ΓΑΜΠΡΟΣ
      <li>Κοστούμι</li>
      <li>Πουκάμισο</li>
      <li>Μανικετόκουμπα</li>
      <li>Ζώνη</li>
      <li>Παπούτσια</li>
      <li>Κάλτσες</li>
      <li>Εσώρουχα</li>
      <li>Άρωμα</li>
    </ul>
  </div>
</div>
