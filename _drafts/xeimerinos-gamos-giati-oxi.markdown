---
title: Χειμερινός γάμος... Γιατί όχι;
date: 2016-11-07 18:05:00 Z
categories:
- wedding
tags:
- γάμος
- ''
- δεξίωση
- χειμώνας
Field name: img
layout: post
---

Συνήθως όταν ακούμε τη λέξη γάμος, φανταζόμαστε ένα καλοκαιρινό σκηνικό, ένα ξωκλήσι όμορφα στολισμένο, τη δεξίωση δίπλα στη θάλασσα, δροσερά cocktail και γιατί όχι μερικές βουτιές μετά από τον πολύ χορό.

![winter-wedding-idea-1.jpg](/uploads/winter-wedding-idea-1.jpg)

Για σκεφτείτε όμως να οργανώσετε ένα χειμερινό γάμο και να είστε τόσο τυχεροί που να χιονίσει... Φανταστείτε πόσο ωραίες φωτογραφίες θα έχετε από τη μεγάλη μέρα!! ![winter-wedding-idea-3.jpg](/uploads/winter-wedding-idea-3.jpg)

Αυτά τα χειμωνιάτικα απογεύματα...

Σουρουπώνει νωρίς, εκμεταλλευτείτε αυτό το πλεονέκτημα για να κρατήσει αυτή η μέρα περισσότερο.  Οργανώστε την τελετή νωρίς το απόγευμα για να έχετε όλο το βράδυ μπροστά σας να το απολαύσετε. Χρησιμοποιήστε φωτάκια στο στολισμό σας και δημιουργήστε μονοπάτια από κεράκια στο δρόμο σας για την εκκλησία.  Πόσο πιο ρομαντικό...;

Ο νόμος της προσφοράς και της ζήτησης...

Ο χειμώνας είναι μια εποχή που τυγχάνει μικρότερης ζήτησης όσον αφορά τους γάμους, οπότε μάλλον θα μπορέσετε να βρείτε διαθεσιμότητα στην εκκλησία που θέλετε στο μαγαζί των ονείρων σας, το φωτογράφο και τους λοιπούς επαγγελματίες και σε καλύτερη τιμή ;)

Περίοδος διακοπών

![winter-wedding-idea-4](/uploads/winter-wedding-idea-4.jpg)

Αν παντρευτείτε την περίοδο των Χριστουγέννων ή της Πρωτοχρονιάς είναι πολύ πιθανό να πετύχετε πολλούς από τους καλεσμένους σας σε άδεια οπότε γιατί να μην κάνετε το γάμο σας μια καθημερινή ; Φανταστείτε να παντρεύεστε Παραμονή Πρωτοχρονιάς. Τι καλύτερο για το ξεκίνημα την νέας χρονιάς από το να είστε με όλα τα αγαπημένα σας πρόσωπα παρέα και να γίνετε ένα με τον άνθρωπό σας για πάντα;

Προσθέστε λίγη ζεστασιά...

![winter-wedding-hot-chocolate-bar.jpg](/uploads/winter-wedding-hot-chocolate-bar.jpg)

Στην αναζήτησή σας για χώρο επιλέξτε μια αίθουσα που θα σας εμπνεύσει να συνθέσετε αυτό το τόσο όμορφο χειμωνιάτικο σκηνικό που έχετε στο μυαλό σας. Ζεστά χρώματα, γήινες αποχρώσεις, ξύλο είναι μερικά από τα στοιχεία που πιθανότατα χρειάζεστε. Πρωτοτυπήστε στην υποδοχή σερβίροντας ένα ζεστό κρασί ή ρακόμελο ή ακόμη και κάποιο τσάι ή ζεστή σοκολάτα.

Χειμωνιάτικος γάμος ... Καλοκαιρινές διακοπές

Τα ταξίδια κατά τη διάρκεια του καλοκαιριού κοστίζουν πάντα κάτι παραπάνω  λόγω του ότι είναι για όλους περίοδος διακοπών και επίσης οι τροπικοί προορισμοί θα πρέπει να αποφευχθούν λόγω των συχνών καταιγίδων. Αν όμως παντρευτείτε κατά τους χειμερινούς μήνες τότε είναι και η κατάλληλη εποχή για να επισκεφθείτε μέρη όπως οι Μαλδίβες, η Ν. Αφρική ή κάποιο νησί της Καραϊβικής.

![tropical-honeymoon.jpg](/uploads/tropical-honeymoon.jpg)

Κανένα άγχος για τον καιρό

Χειμώνας είναι. Μπορεί να βρέχει, μπορεί και να χιονίζει. Το σίγουρο είναι ότι θα κάνει κρύο και γι' αυτό θα είστε προετοιμασμένοι και εσείς και οι καλεσμένοι σας. Πολύ καλύτερο σενάριο από μια ξαφνική καλοκαιρινή μπόρα που μπορεί να σας φέρει τούμπα όλες τις προετοιμασίες.

Τελικά, λοιπόν γιατί να πούμε όχι σε ένα χειμερινό γάμο;